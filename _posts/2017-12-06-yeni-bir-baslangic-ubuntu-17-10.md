---
title: "Yeni Bir Başlangıç Ubuntu 17.10"
date: 2017-12-06 00:42
categories: "k1"
tags: ["Ubuntu 17.10", "Artful Aardvark"]
permalink: "yeni-bir-baslangic-ubuntu-17-10"
summary: "Nisan 2018 tarihinde yayınlanacak olan yeni LTS sürümünün ilk hazırlığı olan Ubuntu 17.10 yayınlandı. Geçtiğimiz aylarda üzerinde oldukça konuşulan GNOME Shell sürümüyle beraber kurulacak olan Ubuntu 17.10 yeni bir başlangıç yapıyor. Dağıtıma verilen isim de, Alfabenin ilk harfinden başladı. Artful Aardvark."
image: "yeni-bir-baslangic-ubuntu-17-10.jpg"
thumb: "yeni-bir-baslangic-ubuntu-17-10.jpg"
author: "siberoloji"
---
**Yeni Bir Başlangıç Ubuntu 17.10**
Nisan 2018 tarihinde yayınlanacak olan yeni LTS sürümünün ilk hazırlığı olan Ubuntu 17.10 yayınlandı. Geçtiğimiz aylarda üzerinde oldukça konuşulan GNOME Shell sürümüyle beraber kurulacak olan Ubuntu 17.10 yeni bir başlangıç yapıyor. Dağıtıma verilen isim de, Alfabenin ilk harfinden başladı. Artful Aardvark.

## Yeni sürümde hangi özeller var?
### Unity Masaüstü Yerine Gnome
Unity 8'in geliştirilmesinin durdurulmasından sonra Gnome Masaüstü ilk defa varsayılan olarak kullanılıyor. Nisan ayında yayınlanacak olan Ubuntu 18.04 LTS sürümü öncesinde gerekli hazırlık ve uyum hazırlıkları için bu sürümle başlanılmış olması gayet olumlu. Ubuntu 17.10 sürümü Gnome 3.26 ile birlikte kuruluyor.

![Kaynak:omgubuntu.co.uk]({{ site.assetsDir }}{{ page.permalink }}/ubuntu-17.10-desktop.jpg)

### Xorg Yerine Wayland
Uzun süre adından söz ettiren Mir Görüntü Sunucusunun sadece IoT projelerinde kullanılmaya karar verildikten sonra Ubuntu'nun önünde iki seçenek kalmıştı. Wayland ve Xorg. Bunlardan Watlaynd, çok uzun yıllardır kullanılan ve yeni teknolojik gelişmelere tam anlamıyla cevap veremeyen bir görüntü sunucusu olarak düşünülüyordu. Bu sebeple varsayılan olarak Wayland aktif olarak kurulan Ubuntu 17.10 içerisinde Xorg'da bulunuyor. Wayland ile problem yaşayanlar, X.org'a geçiş yapabiliyor.
### LightDM yerine GDM
Varsayılan olarak Gnome Masaüstü seçildiğine göre, Görüntü yöneticisi olarak da GDM (Gnome Display Manager) kullanılması gayet doğal bir sonuç.

![]({{ site.assetsDir }}{{ page.permalink }}/977303494_yeni-bir-baslangic-ubuntu-17-10.jpg)

### Pencere Kontrol Düğmeleri
Sistem kurulduğunda pencere kontrol düğmeleri varsayılan olarak sağ tarafta bulunuyor. Ancak istenildiği takdirde Gnome Tweak Tool kullanılarak sol tarafa da alabilirsiniz.
### Elveda 32-bit Desktop
Ubuntu 17.10 ile birlikte Desktop 32-bit ISO dosyaları dağıtılmayacak. Mevcut Ubuntu 17.04 32-bit sürümden 17.10 a güncelleme yapabilirsiniz. Ayrıca Minimal iso ve net-install kurulumu için 32-bit desteği devam ediyor. Bu durum Ubuntu türevleri için geçerli değil. 
### Keşfedin
Ubuntu 17.10 ile beraber gelen yeni özelliklerin diğerlerini siz keşfedin. Yeni bi başlangıç yapmak için temiz bir kurulum tavsiye ediyoruz. 
### İndirme Bağlantıları

[Ubuntu 17.10 Desktop 64-bit](http://releases.ubuntu.com/artful/ubuntu-17.10-desktop-amd64.iso)
[Ubuntu 17.10 Desktop 64-bit torrent](http://releases.ubuntu.com/artful/ubuntu-17.10-desktop-amd64.iso.torrent)

